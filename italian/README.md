# Globalization-Strategy-Playbook
All’interno del ["Globalization Strategy Playbook"](https://github.com/GILT-Forum/Globalization-Strategy-Playbook/blob/main/italian/playbook.md) vengono descritte diverse strategie rivolte ai professionisti della localizzazione e della globalizzazione.

## Introduzione

Il GILT Leaders Forum è un gruppo auto-organizzato di professionisti esperti di globalizzazione che rappresentano varie aziende in qualità di "acquirenti". Il gruppo ha fondato una Strategy Thinking Task Force per documentare e condividere le esperienze maturate durante lo sviluppo di strategie di localizzazione per persone, processi e tecnologie, inserendo anche aspetti come la definizione di una visione aziendale, l'elaborazione della direzione strategica e le linee guida per i dialoghi con gli stakeholder.

Lo scopo di questo libro è quello di aiutare a comprendere l'importanza delle strategie di localizzazione, le quali dovrebbero essere parte integrante delle strategie aziendali stesse o, per lo meno, delle strategie degli stakeholder del processo di localizzazione; i manager della localizzazione dovrebbero organizzare in maniera completa le persone, i processi e le tecnologie, affidandosi a una strategia a lungo termine basata sul ruolo del team all'interno dell'azienda; comprendere come riconoscere se stanno risolvendo il problema giusto, e come definire il problema stesso.

## Sorgente del documento

Il file sorgente del documento è disponibile su:

* [GitHub](playbook.md) 

## Versioni

Il documento è pubblicato in formato PDF su [GitHub](https://github.com/GILT-Forum/Globalization-Strategy-Playbook/releases)

## Autori: Strategic Thinking Group

   * **Melissa Biggs** - *Locale Solutions*
   * **Wayne Bourland** - *Dell Technologies*
   * **Karen Combe** - *Combe Consulting*
   * **Francesca Di Marco** - *Pinterest*
   * **Loïc Dufresne de Virel** - *Intel*
   * **Mimi Hills** - *Hillstra Associates*
   * **Natalia Levitina** - *PTC*
   * **Christian Redmann** - *Siemens Digital Industries Software*
   * **Lyena Solomon** - *ServiceNow*
   * **Jean-François Vanreusel** - *Adobe*
   * **Erji Wang** - *VMware*
   * **Lorna Whelan** - *Tripadvisor*

## Contributi

È possibile contribuire suggerendo cambiamenti tramite la sezione [Problemi](https://github.com/GILT-Forum/Globalization-Strategy-Playbook/issues) del progetto oppure inviando un'email alla [Strategy Thinking Task Force](mailto:StrategyPlaybook@gmail.com). Il team esaminerà il feedback entro 6-12 mesi. 


## Licenza

Questo progetto è concesso in licenza ai sensi della Licenza Pubblica di Creative Commons "Attribuzione-NonCommerciale-CondividiAlloStessoModo 4.0 Internazionale"; consultare il file [LICENZA](LICENSE) per maggiori dettagli.

## Riconoscimenti

Questo playbook è stato realizzato grazie all'iniziativa, la partecipazione e il contributo di un gruppo di leader nel settore della globalizzazione con background ed esperienze diverse. Mettendo insieme le diverse vicende quotidiane dei collaboratori all'interno del reparto di globalizzazione, gli anni di esperienza maturati, i diversi stili di lavoro e le competenze, gli autori sperano di aver reso questo playbook il più efficace possibile. Ecco la lista dei collaboratori: 
* [Melissa Biggs](https://www.linkedin.com/in/melissa-biggs-2a3289/) è una dei soci fondatori di Locale Solutions Consultants. Ha ricoperto posizioni dirigenziali nel settore della localizzazione per oltre 25 anni, lavorando per aziende tecnologiche. Melissa ha contribuito alla realizzazione di questo playbook, unico nel suo genere, con l'obiettivo di renderlo un potente canale per la comunicazione di diversi aspetti chiave legati alle strategie globali, sia all'interno dei gruppi di localizzazione che in *tutte* le organizzazioni aziendali e partner. 
* [Wayne Bourland](https://www.linkedin.com/in/wayne-bourland-0963ab4/) è stata una figura determinante per diversi aspetti legati alle traduzioni negli ultimi 14 anni, e attualmente lavora come Director of Translations (L10N, I18N e interpretazione) per Dell Technologies. Wayne ha contribuito alla realizzazione di questo playbook spinto dal desiderio di condividere le migliori strategie legate alla localizzazione, e perché sentiva il bisogno di andare oltre le solite questioni legate alle tariffe, tempi di completamento e parametri di qualità (sebbene siano tutte importanti)! 
* [Karen Combe](https://www.linkedin.com/in/karen-combe-14086/) si è recentemente ritirata dal suo ruolo di Vice President of Localization presso PTC, dopo aver lavorato per 20 anni alla realizzazione e allo sviluppo del reparto di localizzazione. È spinta dal desiderio di condividere con le altre persone i risultati delle sue sfide e dei suoi successi, in modo da rendere più produttivi i loro sforzi. 
* [Francesca Di Marco](https://www.linkedin.com/in/fdimarco/) lavora come Internationalization Lead presso Pinterest, dove ha avuto il privilegio di realizzare un programma di localizzazione e, successivamente, uno di internazionalizzazione. Ha lavorato saltuariamente nel settore della localizzazione per 20 anni. Francesca ha contribuito a questo playbook con il desiderio di trasmetterlo alla prossima generazione di leader della globalizzazione, come una ricetta da migliorare e personalizzare, piuttosto che da conservare. 
* [Loïc Dufresne de Virel](http://linkedin.com/in/loicddev) è attualmente a capo del team di localizzazione interno di Intel. Loïc ha una profonda esperienza riguardo tutti gli aspetti legati alla localizzazione, traduzione, internazionalizzazione, strumenti di memoria di traduzione, QA (Quality Assurance), ottimizzazione dei processi, innovazione e altro ancora. Più di recente, ha lavorato a progetti di localizzazione avanzata che coinvolgono la comprensione del linguaggio naturale e i motori di riconoscimento vocale multilingue. Loïc si è unito a questa iniziativa per aiutare altri localizzatori a progredire più velocemente attraverso la collaborazione, il lavoro di squadra e la condivisione delle esperienze. 
* [Mimi Hills](https://www.linkedin.com/in/mimihills/) ha lavorato come Director of Globalization team presso importanti aziende della Silicon Valley. Il suo obbiettivo è quello di garantire un ottimo trattamento ai clienti non anglofoni, ma anche quello di assicurarsi che il reparto di localizzazione venga considerato come un contributo strategico agli obiettivi aziendali. 
* [Natalia Levitina](https://www.linkedin.com/in/nlevitina/) lavora come Localization Director presso PTC, dove è responsabile dell'implementazione della tecnologia di localizzazione all'interno del reparto, nonché della supervisione del team di traduzione interno e della gestione dei fornitori. Natalia ha contribuito alla realizzazione di questo playbook perché è convinta che si impari non solo con la pratica, ma anche mettendo su carta (o su un documento Google) le proprie idee! 
* [Christian Redmann](https://www.linkedin.com/in/christian-redmann-8579b8/) lavora come Localization Director presso Siemens Digital Industries Software. Christian ha ricoperto un ruolo di leadership nella localizzazione per più di 20 anni e ha avuto il privilegio di creare un programma e un'organizzazione di localizzazione all'inizio della sua carriera. Christian ha dedicato tutta la sua carriera alla globalizzazione e alla localizzazione e ha una grande passione per questo campo. Ha deciso di contribuire alla realizzazione di questo playbook poiché convinto che non esistesse nulla di simile, ma che sarebbe stato una risorsa preziosa per chiunque avesse voluto costruire e gestire un programma di globalizzazione di successo e un'organizzazione che supporti la cultura e che guidi gli obiettivi strategici dell'azienda. 
* [Lyena Solomon](https://www.linkedin.com/in/lyenas/) lavora come Globalization Director presso ServiceNow. È responsabile della globalizzazione dei prodotti e della strategia Go to Market aziendale. Lyena ha contribuito alla realizzazione di questo playbook per poter aiutare i leader della globalizzazione a sviluppare una mentalità strategica e imparare dagli esperti dell'industria della localizzazione. Pensare in grande, iniziare in piccolo, misurare, cambiare, avere successo: questo è il segreto per sfondare nel settore della globalizzazione. 
* [Jean-François Vanreusel](https://www.linkedin.com/in/jfvanreu/) lavora come Director of Globalization presso Adobe, dove è stato a capo di team e attività di globalizzazione per oltre 20 anni. Si è unito a questa iniziativa per condividere il suo _know-how_, in modo che tutte le persone del mondo possano godere appieno dei prodotti e dei contenuti software. 
* [Erji Wang](https://www.linkedin.com/in/erji-wang/) lavora come Senior Globalization Program Manager presso VMware Inc. Erji lavora nel campo della globalizzazione dei prodotti da otto anni e di recente ha iniziato ad utilizzare i dati aziendali per costruire la roadmap della globalizzazione dei prodotti di VMware. Ha contribuito alla realizzazione di questo playbook per condividere ciò che ha imparato durante questa esperienza. 
* [Lorna Whelan](https://www.linkedin.com/in/lornawhelan/) lavora come Senior Director of Localization presso Tripadvisor e opera nel settore della localizzazione da 20 anni. Lorna ha partecipato a questa guida per condividere ciò che ha appreso e contribuire alla creazione di una risorsa molto preziosa che possa aiutare i nuovi globalization leader ad aumentare l'importanza strategica della localizzazione.



Un ringraziamento speciale per la revisione editoriale va a: 
* **Edith Bendermacher**, Head of Globalization Strategy, Localization Operations presso NetApp 
* **Adam Youngfield**, Global Manager, Translation Operations presso la Chiesa di Gesù Cristo dei Santi degli Ultimi Giorni 
* **Jenny Kang**, Director, Globalization presso Veritas

